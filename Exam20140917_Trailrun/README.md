Gestione Corse Trail
====================

Sviluppare il nucleo di un programma per la gestione di una corsa trail. Le classi del programma si trovano nel package **trail** e il main di prova nel package **main**. La classe di facciata del programma è **Trail**.  

È disponibile la [documentazione JDK](http://softeng.polito.it/courses/docs/api/index.html) su server locale.

R1. Corridori
-------------

I partecipanti possono essere inseriti tramite il metodo **newRunner()** che riceve come parametri nome e cognome e restituisce un numero di pettorale. I numeri sono assegnati in maniera progressiva a partire da 1.  
È possibile accedere ad un corridore tramite il metodo **getRunner()**, presente in due versioni; la prima variante accetta il numero di pettorale e restitusice un oggetto di classe **Runner**; la seconda variante accetta un cognome e restituisce una collezione di corridori (tutti quelli aventi il cognome dato, ordinati per pettorale crescente).  
L'elenco completo dei partecipanti ordinati per numero di pettorale si ottiene tramite il metodo **getRunners()**. Mentre quello ordinato alfabeticamente per cognome e nome si ottiene con il metodo **getRunnersByName()**, in caso di omonimia viene presentato prima il corridore con numero pettorale inferiore.

La classe _Runner_ permette di accedere alle informazioni sul corridore, pettorale, nome e cognome, attraverso i relativi metodi getter.

R2. Percorso
------------

Il percorso della gara viene definito tramite una serie di posizioni di controllo.  
Le posizioni sono definite tramite il metodo **addLocation()** che riceve come parametro il nome della location (univoco).  
Le posizioni devono essere inserite in ordine a partire dalla prima, che corrisponde alla partenza, all'ultima che corrisponde all'arrivo.

È possibile conoscere le informazioni su una posizione tramite il metodo **getLocation()** che riceve il nome e restituisce un oggetto di tipo **Location**. Tutto il percorso è reperibile tramite il metodo **getPath()** che restituisce la lista ordinata delle posizioni.  
La classe _Location_ fornisce i metodi getter per conoscere il nome ed il numero d'ordine della posizione (con base 0).

R3. Addetti
-----------

Il percorso è presidiato da degli incaricati dell'organizzazione della gara.  
Gli incaricati vengono registrati tramite il metodo **newDelegate()** che riceve come parametri nome, cognome, e codice fiscale della persona.  
Il metodo **getDelegates** restituisce un elenco di delegati (nella forma _"Cognome, Nome, CF"_) ordinati alfabeticamente.  
Gli incaricati possono essere assegnati alle posizioni lungo il percorso con il metodo **assignDelegate()** che riceve come parametri il nome della posizione ed il codice fiscale del delegato. È possibile che una posizione abbia più delegati e che un delegato sia assegnato a più posizioni.  
In caso di codice fiscale o nome della posizione errati il metodo lancia una **TrailException**.

Data una posizione è possibile conoscere i delegati assegnati tramite il metodo **getDelegates()** che accetta il nome della posizione restituisce l'elenco dei delegati (col formato precedentemente indicato) ordinati alfabeticamente.

R4. Controlli
-------------

Gli addetti hanno il compito di registrare il passaggio di un corridore presso una posizione.  
La registrazione avviene tramite il metodo **recordPassage()** che accetta come parametri il codice fiscale del delegato, il nome della posizione e il numero di pettorale del corridore.  
Il metodo deve verificare l'esistenza del delegato, della posizione e del numero di pettorale, in caso di errore genera una _TrailException_. In caso positivo il sistema memorizza come orario del passaggio l'ora di sistema corrente (ottenuta tramite _System.currentTimeMillis()_) e restituisce tale tempo.

Per ogni corridore è possibile conosce l'orario di passaggio presso ciascun punto del percorso tramite il metodo **getPassTime()** che accetta il nome della posizione ed il numero di pettorale e restituisce il tempo del passaggio o -1 in caso non sia stato registrato alcun passaggio del corridore presso il punto specificato.  
Se il nome della posizione o il pettorale non sono corretti viene generata una _TrailException_.

R5. Statistiche
---------------

Per conoscere l'ordine di passaggio presso una specifica posizione si utilizza il metodo **getRanking()** che accetta come parametro il nome di una posizione e restituisce un elenco di runner ordinati per tempo di passaggio crescente, per primo il corridore che è passato per primo.

Inoltre, tramite il metodo **getRanking()** senza parametri, è possibile conoscere la classifica provvisoria totale che è costituita tenendo conto della posizione più avanzata cui sono giunti i corridori e del relativo tempo passaggio.

Pettorale

Ultima posizione

Tempo

1

La Thuile

14:20

2

Valgrisanche

19:10

3

La Thuile

14:10

4

Courmayeur

10:05

Ad esempio, se il percorso è costituito da tre posizioni (Courmayeur, La Thuile e Valgrisanche) nell'ordine, ed i passaggi sono stati quelli riportati in tabella, la graduatoria sarebbe 2, 3, 1, 4.